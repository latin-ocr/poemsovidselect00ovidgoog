OVlD BANISHED 12 5

’ Lunaque nocturnos alta regebat equos.
Hanc ego suspiciens et ab hac Capitolia cernens, nurum
30 quae nostro frustra iuncta fuere Lari,
“Numina vicinis habitantia sedibus‚'' inquam,
“iamque oculis numquam templa videnda meis,
dique relinquendi, quos urbs habet alta Quirini,
este salutati tempus in omne mihi.
35 Et quamquam sero clipeum post vulnera sumo,
attamen hanc odiis exonerate fugam,
caelestique viro quis me deceperit error
dicite, pro culpa ne scelus esse p'utet.
Ut quod vos scitis, poenae quoque sentiat auctor,
40 placato possum non miser esse de0.”
Hac prece adoravi superos ego; pluribus uxor,
singultu medios impe'diente sonos. .
Illa etiam ante Lares sparsis astrata capillis
contigit exstinctos ore tremente focos
45 multaque in adversos effudit verba Penatis
pro deplorato non valitura viro.

Iamque morae spatium nox praecipitata negabat,
versaque ab axe suo Parrhasis Arctos erat.
Quid facerem? Blando patriae retinebar amore; separation

50 ultima sed iussae nox erat illa fugae. cmm

Ah, quotiens aliquo dixi properante, “Quid urges?
Vel quo festines ire vel unde, vide.'’
Ah, quotiens certam me sum mentitus habere
horam, propositae quae foret apta viae.
55 Ter limen tetigi, ter sum revocatus, et ipse
indulgens animo pes mihi tardus erat.
Saepe ‘vale' dicto rursus sum plura locutus,

 

