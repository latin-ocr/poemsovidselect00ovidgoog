Porsena
findo
Andromeda

52 SELECTIONS FROM OVID

Quam simul ad duras religatam bracchia cautis 10

vidit Abantiades (nisi quod levis aura capillos

moverat et tepido manabant lumina fletu,

marmoreum ratus esset opus), trahit inscius ignis,

et stupet et visae correptus imagine formae

paene suas quatere est oblitus in aere pennae. ¹5
Ut stetit, “ O‚'’ dixit, “non istis digna catenis,

sed quibus inter se cupidi iunguntur amantes

pande requirenti nomen terraeque tuumque,

et cur vincla geras.” Primo silet illa nec audet

appellare virum virg0; manibusque modestos 20

celasset vultus, si non religata fuisset.

Lumina, quod potuit, lacrimis implevit obortis.

Saepius instanti, sua ne delicta fateri

nolle videretur, nomen terraeque suumque,

quantaque maternae fuerit fiducia formae, ²5

indicat. Et nondum memoratis omnibus‘unda

insonuit, veniensque immenso belua ponto

imminet et latum sub pectore possidet aequor.
Conclamat virgo Genitor lugubris et una

mater adest, ambo miseri, sed iustius illa. 30

Nec secum auxilium, sed dignos tempore fletus

plangoremque ferunt vinctoque in corpore ad-
haerent,

eum sic hospes ait: “ Lacrimarum longa manere

tempora vos poterunt ; ad opem brevis hora feren-
dam est.

Hanc ego si peterem Perseus Iove natus et alis 35

· aetherias ausus iactatis ire per auras,

praeferrer cunctis certe gener. Addere tantis

 

