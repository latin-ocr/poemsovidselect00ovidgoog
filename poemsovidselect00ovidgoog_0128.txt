ncls AND GALATEA 10 5

Sunt auro similes longis in vitibus uvae,
65 sunt et purpureae; tibi et has servamus et illas.
Ipsa tuis manibus silvestri nata sub umbra
mollia fraga leges ipsa autumnalia coma,
prunaque, non solum nigro liventia suco
¹ verum etiam generosa novasque imitantia ceras
70 Nec tibi castaneae me coniuge, nec tibi deerunt
arbutei fetus; omnis tibi serviet arbos,
“Hoc pecus omne meum est; multae quoque
vallibus errant,
multas silva tegit, multae stabulantur in antris.
Nec, si forte roges, possim tibi dicere quot sint;
75 pauperis est numerare pecus De laudibus harum
ml mihi credideris; praesens potes ipsa videre
ut vix circumeant distentum cruribus uber.
Sunt, fetura minor, tepidis in ovilibus agni;
sunt quoque, par aetas, aliis in ovilibus haedi.
80 Lac mihi semper adest niveum; pars inde bibenda
servatur, partem liquefacta coagula durant.
Nec tibi deliciae faciles vulgataque tantum
munera contingent, dammae leporesque caperque,
parve columbarum demptusve cacumine nidus,
85 Inveni geminos, qui tecum ludere possint,
inter se similis, vix ut dignoscere possis,
villosae catulos in summis montibus ursae; , ·
inveni et dixi, ‘Dominae servabimus istos!
Iam modo caeruleo nitidum caput exsere pont0,
. 90 iam, Galatea, veni, nec munera despice nostra.
³ “Certe ego me novi liquidaeque in imagine vidi ot
l nuper aquae, placuitque mihi mea forma videnti.

 

