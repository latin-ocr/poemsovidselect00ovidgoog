138 SELECTIONS FROM OVID

Protinus excolimur teneri, curaque parentis ¹5
imus ad insignis urbis ab arte viros,
Frater ad· eloquium viridi tendebat ab aevo,
fortia verbosi natus ad arma Fori.
At mihi iam puero caelestia sacra placebant,
inque suum furtim Musa trahebat opus. 20
Saepe pater dixit, “Studium quid inutile temptas?
Maeonides nullas ipse reliquit opes.”
Motus eram dictis, totoque Helicone relicto
scribere conabar verba soluta modis.
Sponte sua carmen numeros veniebat ad aptos ²5
et quod temptabam dicere versus erat.
Interea tacito passu labentibus annis
liberior fratri sumpta mihique toga est,
induiturque umeris cum lato purpura clavo
et studium nobis quod fuit ante manet. 30
Iamque decem vitae frater geminaverat annno,
cum perit, et coepi parte carere mei.
Cepimus et tenerae primos aetatis honoreS,
. deque viris quondam pars tribus una fui.
Curia restabat; clavi mensura coacta est; 35
maius erat nostris viribus illud onus.
Nec patiens corpus, nec mens fuit apta labori]
sollicitaeque fugax ambitionis eram.
Et petere Aoniae suadebant tuta sorores
otia, iudicio semper amata meu.
Temporis illius colui fovique poetas
quotque aderant vateS, rebar adesse deos
Saepe suas volucris legit mihi grandior aevo,
quaeque necet serpens, quae iuvet herba Macer.

 

