·9⁶ , sannc‘norvs anon, ovn)

Eurydices, oro, properata retexite fata

Omnia debentur vobis, paulumque morati
serius aut citius sedem properamus ad unam.
Tendimus huc omneS, haec est domus ultima,

vosque ⁸
humani generis longissima regna tenetis, 35
Haec quoque, cum iustos matura peregerit annos,
iuris erit vestri; pro munere poscimus usum.
Quod si fata negant veniam pro coniuge, certum est
nolle redire mihi ; leto gaudete duorum.''

Talia dicentem nervosque ad verba moventem 40
exsangues flebant animae, nec Tantalus undam
captavit refugam, stupuitque Ixionis orbis,
nec carpsere iecur volucres, urnisque vacarunt
Belides, inque tuo sedisti, Sisyphe, saxo.

Tunc primum lacrimis victarum carmine fama est 45
Eumenidum maduisse genas. Nec regia coniunx
sustinet oranti, nec qui regit ima, negare,
Eurydicenque vocant. Umbras erat illa recentis
inter, et incessit passu de vulnere tardo.
nurynee Hanc simul et legem Rhodopelus accipit heros 50
’ΝΜ ne flectat retro sua lumina, donec Avernas
exierit vallis; aut inrita dona futura.
Carpitur acclivis per muta silentia trames,
arduus, obscurus, caligine densus opaca.
Nec procul afuerunt telluris margine summae. 55
Hic, ne deficeret metuens avidusque videndi
flexit amans oculos; et protinus illa relapsa est.
Bracchiaque intendens prendique et prendere cer-
tans

 

