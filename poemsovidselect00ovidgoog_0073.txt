50 sntscrrous raom ovm,

miscuit, et gelidis in vultibus oscula figens, 85

“ Pyrame,'' clamavit, “quis te mihi casus ademit?

Pyrame, responde! Tua te carissima Thisbe

nominat. Exaudi vultusque attolle iacentis! ”

Ad nomen Thisbes oeulos iam morte gravatos

Pyramus erexit visaque r'econdidit illa. 90

Quae postquam vestemque suam cognovit et ense

vidit ebur vacuum, ‘⁶ Tua te manus,’' inquit, “amor-
que

perdidit, infelix. Est et mihi fortis in unum

hoc manus, est et amor3 dabit hic in vulnera viris.

Persequar exstinctum, letique miserrima dicar 95

causa comesque tui. Quique a me morte revelli

heu sola poteras, poteris nec morte revelli.

Hoc tamen amborum verbis estote rogati,

O multum miseri, meus illiusque parentes

ut quos certus amor, quos hora novissima iunxit, 100

componi tumulo non invideatis eodem.

At tu, quae ramis arbor miserabile corpus

nunc tegis unius, mox es tectura duorum,

signa tene caedis pullosque et· luctibus aptos

semper habe fetus, gemini monumenta cruoris.’' 105

Dixit, et aptato pectus mucrone sub imum

incubuit ferr0, quod adhue a caede tepebat.

Vota tamen tetigere deos, tetigere parentis. ι

Nam color in pomo est, ubi permaturuit, ater;

quodque rogis superest, una requiescit in urna. 110

 

